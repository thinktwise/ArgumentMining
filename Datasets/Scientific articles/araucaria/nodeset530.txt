L'ultima estate sembrava quella della fine del miracolo-Chievo: l'addio a Barzagli, Perrotta e, soprattutto, a Luigi Del Neri, il tecnico artefice delle splendide annate vissute dagli Asini Volanti, sembrava presagire l'inizio di un periodo difficile per la squadra veronese. Non erano pochi, infatti, quelli che consideravano il Chievo come una delle candidate principali alla retrocessione: troppe cessioni in pochi anni avevano smembrato l'ossatura della squadra mentre l'addio a Del Neri e i pochi arrivi non certo di grido (Brighi dalla Roma, Mandelli e Tiribocchi dal Torino piu` qualche rientro da prestiti, come Franceschini) sembravano garantire tutto fuorche` un'annata tranquilla ai gialloblu` http://sport.virgilio.it/it/cmc/calcio/200443/cmc_73663.html