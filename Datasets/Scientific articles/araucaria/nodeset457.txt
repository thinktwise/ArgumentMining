Mitridanes, levatosi e preso il suo arco e la sua spada, che` altra arme non avea, e montato a cavallo, n'ando` al boschetto, e di lontano vide Natan tutto soletto andar passeggiando per quello, e diliberato, avanti che l'assalisse, di volerlo vedere e d'udirlo parlare, corse verso lui, e presolo per la benda la quale in capo avea, disse: - Vegliardo, tu se'morto. Al quale niuna altra cosa rispose Natan, se non: - Dunque, l'ho io meritato. Mitridanes, udita la voce e nel viso guardatolo, subitamente riconobbe lui esser colui che benignamente l'avea ricevuto e familiarmente accompagnato e fedelmente consigliato; per che di presente gli cadde il furore e la sua ira si converti` in vergogna. Laonde egli, gittata via la spada, la qual gia` per ferirlo aveva tirata fuori, da caval dismontato, piagnendo corse a'pie` di Natan http://www.crs4.it/Letteratura/Decamerone/Decima/10_03.htm