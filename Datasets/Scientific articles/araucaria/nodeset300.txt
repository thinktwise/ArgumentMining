"Questa riforma, che serve con tutta evidenza gli interessi del gruppo Mediaset di proprieta` di Silvio Berlusconi, rappresenta un pericolo per l'autonomia della televisione pubblica e una minaccia per il pluralismo dell'informazione. In nome della liberta` di stampa, Le chiediamo di non promulgare questa legge", ha scritto Robert Me`nard, segretario generale di Reporter senza frontiere, in una lettera indirizzata al presidente della Repubblica, Carlo Azeglio Ciampi. "La concentrazione nelle mani di una sola persona, di un imponente impero mediatico e del potere politico, continua a rappresentare un'anomalia unica in Europa. La legge sul sistema radiotelevisivo, come peraltro il progetto di legge sul conflitto di interessi, non fanno che aggravare questa situazione. Con la loro approvazione, l'Unione europea darebbe un pessimo esempio ai paesi che devono ancora integrare i principi della liberta` di stampa e della democrazia", ha aggiunto. La legge Gasparri elimina di fatto l'interdizione fatta a una sola persona, di detenere piu` di due reti televisive nazionali. http://www.repubblica.it/2003/l/sezioni/politica/gasparri3/reporter/reporter.html