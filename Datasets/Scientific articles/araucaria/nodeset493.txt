Monsignore, io ho gran maraviglia di cio` che voi mi dite, e tanto ne l'ho maggiore che un altro non avrebbe, quanto mi par meglio dalla vostra fanciullezza infino a questo di` avere i vostri costumi conosciuti, che alcun altro. E non essendomi paruto giammai nella vostra giovanezza, nella quale amor piu` leggiermente doveva i suoi artigli ficcare, aver tal passion conosciuta, sentendovi ora che gia` siete alla vecchiezza vicino, m'e` si` nuovo e si` strano che voi per amore amiate, che quasi un miracol mi pare; e se a me di cio` cadesse il riprendervi, io so bene cio` che io ve ne direi, avendo riguardo che voi ancora siete con l'arme in dosso nel regno nuovamente acquistato, tra nazion non conosciuta e piena d'inganni e di tradimenti, e tutto occupato di grandissime sollicitudini e d'alto affare, ne` ancora vi siete potuto porre a sedere, e intra tante cose abbiate fatto luogo al lusinghevole amore. Questo non e` atto di re magnanimo, anzi d'un pusillanimo giovinetto. E oltre a questo, che e` molto peggio, dite che diliberato avete di dovere le due figliuole torre al povero cavaliere, il quale, in casa sua, oltre al poter suo v'ha onorato, e, per piu` onorarvi, quelle quasi ignude v'ha dimostrate, testificando per quello quanta sia la fede che egli ha in voi, e che esso fermamente creda voi essere re e non lupo rapace. Ora evvi cosi` tosto della memoria caduto le violenze fatte alle donne da Manfredi avervi l'entrata aperta in questo regno? Qual tradimento si commise giammai piu` degno d'etterno supplicio, che saria questo, che voi a colui che v'onora togliate il suo onore e la sua speranza e la sua consolazione? Che si direbbe di voi, se voi il faceste? Voi forse estimate che sufficiente scusa fosse il dire: - Io il feci per cio` che egli e` ghibellino -. Ora e` questo della giustizia dei re, che coloro che nelle lor braccia ricorrono in cotal forma, chi che essi si sieno, in cos fatta guisa si trattino? Io vi ricordo, re, che grandissima gloria v'e` aver vinto Manfredi e sconfitto Corradino, ma molto maggiore e` se` medesimo vincere; e per cio` voi, che avete gli altri a correggere, vincete voi medesimo e questo appetito raffrenate, ne` vogliate con cos fatta macchia cio` che gloriosamente acquistato avete guastare. http://www.crs4.it/Letteratura/Decamerone/Decima/10_06.htm