Abbandonato il suo cattolicesimo riservato, Kerry discute sulle piazze di religione e dal podio elettorale invoca fede, famiglia, valori morali e la Bibbia. Attinge al Vangelo per sostenere il Welfare State, condannare guerra e pena di morte. Fulminato sulla via di Damasco, il senatore intona la sua preghiera democratica, lancia messaggi spirituali e visita le chiese. L'ultimo week-end - riferisce il Washington Post - Kerry lo ha trascorso in Ohio a spiegare la lezione politica di S.Giacomo e S.Paolo. Domenica, nella chiesa battista del Monte degli Ulivi di Columbus, dopo aver intonato un salmo, ha raccontato ai supporter la parabola del buon samaritano e dallo stesso pulpito ha criticato le politiche sociali e occupazionali di George W.Bush. Poche ore piu` tardi, in un appello elettorale ha preso a prestito dalla Bibbia la sua massima preferita, ovvero la lezione di San Giacomo "la fede senza opere e` morta", per condannare il presidente in carica e il mancato intervento in Darfur. Per gran parte della campagna Kerry aveva resistito alle pressioni di alcuni democratici che gli consigliavano di parlare di piu` della sua fede. Ma le elezioni si avvicinano e Kerry cerca di colmare quella che gli esperti chiamano God gap: "Chi va meno in Chiesa, vota democratico". In nome di Dio Kerry ha guadagnato piu` votanti negli Stati chiave. http://notizie.virgilio.it/informazione/primipiani/index.html?cstory=11185