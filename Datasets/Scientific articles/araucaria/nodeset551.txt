La compagnia, leader mondiale della ristorazione veloce a base soprattutto di hamburger e patatine fritte, ha visto nello scorso anno i propri profitti nei 770 ristoranti in Gran Bretagna scendere del 77%, e ha ricevuto uno schiaffo alla propria immagine dal film di grande successo  Supersize me , che mostra gli effetti disastrosi di una dieta lunga un mese a base di solo McDonald's. Ma nega che questi fattori siano all'origine della svolta pubblicitaria:  Queste campagne sono allo studio da molto tempo, e non e` corretto dire che stiamo rispondendo a questi eventi - ha detto al  Guardian  Amanda Pierce, portavoce della McDonald's UK - Siamo nel Regno Unito da 30 anni, e molto e` cambiato in questo arco di tempo.  Dieci anni fa, il piatto preferito in Gran Bretagna era l'arrosto della domenica, oggi e` chickentikka masala , un piatto indiano.  Anche noi siamo cambiati - ha aggiunto - Ecco perche` e` stato scelto il punto interrogativo . La campagna e` stata studiata dall'agenzia pubblicitaria Leo Burnett, a Chicago. I poster della campagna pubblicitaria mostreranno insalate e frutta, e saranno accompagnati dalla distribuzione in tutti i ristoranti della catena di opuscoli che illustrano le nuove offerte del menu McDonald's: pollo avvolto dalla pita, sei tipi di insalata diversa, torta alla carota a basso contenuto calorico, porridge e bagel (ciambelle di pane popolari negli Usa) con formaggio cremoso.   La McDonald's sta da tempo cercando di modificare la propria immagine, a livello mondiale, cercando di promuovere stili di vita pi  attivi e riducendo le porzioni per dare un contributo alla lotta contro la dilagante obesita` nel mondo industrializzato. Funzionera`? La storia del marketing e` punteggiata da quelle che sembravano buone idee per cambiare marchi e nomi, e che si sono rivelate autentici disastri.