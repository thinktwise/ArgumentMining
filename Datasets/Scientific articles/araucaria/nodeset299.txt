E` assai piu` facile che la maggioranza decida di blindare le reti di Berlusconi con un decreto immediato e quindi si dedichi in Parlamento a un lieve ritocco estetico all'impresentabile riforma. Le conseguenze in questo caso sono semplici da immaginare. L'Italia di Berlusconi sarebbe ridotta a zimbello dell'Europa, che ha gia` giudicato questa legge vergognosa. L'immagine complessiva del capitalismo italiano, gia` pessima, precipiterebbe a livelli da terzo mondo. La Gasparri infatti non e` soltanto un monumento al conflitto d'interessi, che grazie al cielo in tutte le democrazie rimane una malattia da combattere, come testimonia lo scandalo americano intorno agli appalti in Iraq. Non e` soltanto antidemocratica. E` anche antieconomica. Quando Berlusconi e Fede piangono per i mille posti di lavoro di Rete4 in pericolo (in realta` sono meno della meta`), qualcuno dovrebbe ricordare che Mediaset, con i suoi soli 3.500 dipendenti e il 35 per cento della raccolta pubblicitaria globale, da anni di fatto impedisce la creazione di decine di migliaia di nuovi posti di lavoro. Quando il ministro Gasparri spiega che la sua legge rimedia al nanismo delle imprese editoriali italiane, qualcuno dovrebbe spiegare che il nanismo deriva dal fatto che Mediaset non conta nulla oltre Chiasso e regalarle il monopolio in patria non servira` di sicuro a renderla piu` competitiva sul mercato mondiale. Al contrario, e` la garanzia del declino del settore, com'e` accaduto in passato per la chimica, i computer e l'automobile. http://www.repubblica.it/2003/l/sezioni/politica/gasparri3/maltes/maltes.html